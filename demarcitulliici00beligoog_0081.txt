60 Db} CICERONIS ORATIONUM FRAGMENTIS

mox notatam se discrimine sedis non aequo animo tulit,
et occasionem aucupabatur, qua palam atque aperte
sensus animi indicare posset. ltaque, quadam die, quum
Roscius Otho in theatrum venisset, a plebe convicio,
clamoribus et sibilis exceptus est, dum equites Romani,
qui quasi juris equestris propugnatorem adamabant,
approbatione et plausibus illum prosequebantur. Inde
certamen irarum, atque adeo animi omnium ardebant,
ut vix utraque pars manibus temperaret. Cujus periculi
certior factus consul, in medium procedens, populum
ad Bellonae templum convocavit, verba ibide hoc tu·
multu dicturus. ln hac autem extemporali oratione, si
Plinio majori¹ credamus, omnibus dicendi virtutibus
Cicero excelluit ; acer, incensus, agens, canorus fuit,
quod quidem² concursus hominurn desiderat, ita ut,
omnimodo animos permovendo, novas opiniones inse-
rere, evellere insitas valuerit, quum plebs, uhi ad
spectacula rediit, non contumeliis sed summa obser-
vantia Roscium Othonem sit prosecuta. Ceterum hujus
orationis effectus adeo in animis Romanorum aculeos
reliquerat, ut multi non affirmare dubitarint Virgilium
eam designare voluisse in hac OEneidos³ notatissima
comparatione: '

Ac ueluti magno in populo quum saepe coorta est (etc.);

verum non testimonio sed conjectura et probabili-
tate suam opinionem 'confirmare videntur, atque in ea
re insistere nequaquam utile est. Quanto nobis satius
² esset quaedam ex hac oratione in manus sumere, nt eam

1 Plinius, lib. Vll, c. xxxi.

² Brutus, c. xcu. ,
³AEneis, lib. l, v. 152.

 

